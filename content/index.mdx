---
title: 'SVOJSTVA POSLANIKOVOG, SALLALLAHU
ALEJHI VE SELLEM, NAMAZA
od abdesta do zikra'
showMetadata: false
editable: false
showToc : false
---

<Card className="arapski">بِسْمِ اللَّهِ الرَّحْمَنِ الرَّحِيمِ</Card>{' '}

U ime Allaha, Milostivog, Samilosnog!

Uzvišeni Allah kaže:

<Card className="arapski">
  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَيَغْفِرْ لَكُمْ
  ذُنُوبَكُمْ وَاللَّهُ غَفُورٌ رَحِيمٌ
</Card>{' '}

**“Reci: 'Ako Allaha volite, mene slijedite, i vas će Allah voljeti i grijehe vam oprostiti!' a Allah prašta i Samilostan je.”** (Prijevod značenja Alu Imran, 31.)

Allahov Poslanik, sallallahu alejhi ve sellem, je rekao:

**“Klanjajte onako kako ste vidjeli mene da klanjam!”**

(Buhari)

Imam Šafija je rekao Ahmedu b. Hanbelu:

**"O Ebu-Abdillah, ti si učeniji od mene u hadisu! Kada vidiš vjerodostojan hadis obavijesti me da radim po njemu!"**

(Ebu-Nuajm u Hilijetul-evlija)

Abdullah b. Mubarek je kazao:

**"Lanac prenosilaca je od vjere. Da nema lanca prenosilaca govorilo bi se po željama i nahođenjima."**

# PREDGOVOR

Allahovom blagodati, nakon decenija stagnacije na polju islamskog naučnog rada,
kako u cijelom muslimanskom svijetu, tako i kod nas, ovo vrijeme obilježava
oživljenje islamskih znanosti. Iako je to sami začetak, on ulijeva nadu da će
naš ummet odlučno krenuti putem duhovnog, naučnog i vjerskog progresa. Samim
tim što je sudbina islamskog svijeta potpuno ovisna od odnosa spram dini-islama,
tako svaka vrsta studije i rada na izučavanju vjere, prije svega
kroz razumijevanje Allahove uzvišene knjige Kur’ana i kroz oživljavanje
Sunneta posljednjeg Allahovog Poslanika, sallallahu alejhi ve sellem,
svojevrstan je napredak i korak naprijed.

U ovom pogledu, djelo koje je pred nama ima svojevrstan značaj i ulogu, prvenstveno jer tretira stub vjere - namaz - najočitiji čovjekov izraz poslušnosti svome Stvoritelju i priznanja Njegove veličine i svoje zavisnosti od Stvoritelja. On je temelj dini-islama i svjedočanstvo priznanja Allahovog Poslanika, sallallahu alejhi ve sellem, za vođu i uzor. “Reci: 'Ako Allaha volite mene slijedite, pa će vas Allah zavoljeti i grijehe vam oprostiti'.” (Prijevod značenja Alu Imran, 31.)

Kur’an tretira namaz općenito. Ne definira njegov oblik, način, niti broj, već ga izričito naređuje i terminom “ekimu es-salah” definira naredbu kao “uspostavljanje” namaza, tj. obavljanje namaza onako kako ga je uspostavio Allahov Poslanik, sallallahu alejhi ve sellem, koji nam naređuje: “Klanjajte kako vidite da ja klanjam!” Ovo djelo cijelim svojim sadržajem teži postići cilj iz konteksta hadisa, da čitalac detaljno upozna kako je Allahov Poslanik, sallallahu alejhi ve sellem, obavljao namaz. Njegov autor niže predaje koje opisuju Poslanikov, sallallahu alejhi ve sellem, abdest i namaz, njegovu veličinu i oblik, koje je ajete učio iz Kur’ana, te dove u karakterističnim prilikama.Kur’an tretira namaz općenito. Ne definira njegov oblik, način, niti broj, već ga izričito naređuje i terminom “ekimu es-salah” definira naredbu kao “uspostavljanje” namaza, tj. obavljanje namaza onako kako ga je uspostavio Allahov Poslanik, sallallahu alejhi ve sellem, koji nam naređuje: “Klanjajte kako vidite da ja klanjam!” Ovo djelo cijelim svojim sadržajem teži postići cilj iz konteksta hadisa, da čitalac detaljno upozna kako je Allahov Poslanik, sallallahu alejhi ve sellem, obavljao namaz. Njegov autor niže predaje koje opisuju Poslanikov, sallallahu alejhi ve sellem, abdest i namaz, njegovu veličinu i oblik, koje je ajete učio iz Kur’ana, te dove u karakterističnim prilikama.

Ovdje valja ukazati na jednu komponentu islama koja se ne može naći u drugim religijama i ideologijama, a zbog koje je ustaljena tačno iskazana sintagma da je islam vjera seneda, tj. vjera koja svoju doktrinu ne gradi na legendama niti predajama bez izvora, već samo na onome što je vjerodostojno i ima svoj lanac prenosilaca. Pri tome se vodi računa o svakom prenosiocu, kolika je njegova učenost i koje su mu karakteristike, iz generacije u generaciju, od izvora koji je izrekao određenu sintagmu do nas. Ova se činjenica najviše da uočiti u nauci o hadisu, te iz nje izrasloj nauci “el-džerhu vet-t’adil”.

Tako autor, služeći se naučnom metodom, uz svaku predaju spominje njen stepen vjerodostojnosti, ne uzimajući za validan dokaz apokrifne i kao slabo ocijenjene predaje; lahkim načinom bira prioritetniji stav u pogledu pravnih pitanja kod kojih postoje razilaženja. U ovome se i ogleda najveća vrijednost ovog djela, tako da čitalac spomenute ibadete u njemu može prakticirati kao da je vidio Božijeg Poslanika, sallallahu alejhi ve sellem, kako ih obavlja.

Nedim Haračić, prof.

# Uvod

Zahvala pripada Allahu. Samo Njega obožavamo i samo od Njega
pomoć tražimo. Njemu se utječemo od zla naših duša. Koga On uputi,
niko ga u zabludu ne može odvesti, a koga On u zabludu odvede, niko ga
na pravi put ne može uputiti.

Svjedočimo da nema drugog boga osim Allaha i da je Muhammed,
sallallahu alejhi ve sellem, Njegov rob i Njegov poslanik.

**“O vjernici, bojte se Allaha istinskom bogobojaznošću i umirite
samo kao muslimani.”** (Prijevod značenja Alu Imran, 102.)

**“O ljudi, bojte se Gospodara svoga koji vas od jednog čovjeka
stvara, i od njega je suprugu njegovu stvorio i od njih dvoje mnoge
muškarce i žene rasijao. I Allaha se bojte s imenom čijim jedni druge
molite, i rodbinske veze ne kidajte, jer Allah, zaista, stalno nad vama
bdi.”** (Prijevod značenja En-Nisa, 1.)

**“O vjernici, bojte se Allaha i govorite samo istinu, On će vas za
vaša dobra djela nagraditi i grijehe vam oprostiti. A onaj ko se
Allahu i Poslaniku Njegovu bude pokoravao postići će ono što bude
želio.”** (Prijevod značenja El-Ahzab, 70-71.)

Uistinu, najljepši govor je Allahov govor, a najbolja uputa je uputa
Muhammedova, sallallahu alejhi ve sellem. Najgore stvari su novotarije -
svaka novotarija je zabluda, a svaka zabluda će u vatru.[^1]

Uvaženi brate i cijenjena sestro, uistinu, nijedan ibadet u islamu ne
može se uporediti sa namazom, kao temeljom naše uzvišene vjere,
odmah nakon dva šehadeta, bez kojih nema imana niti islama.

Allahov Poslanik, sallallahu alejhi ve sellem, rekao je: _“Najvrednija
stvar je islam, a namaz je njegov stub, dok je džihad na Allahovom putu
vrhunac islama.”_ [^2] U drugoj predaji stoji da je namaz najbolje djelo koje
se može učiniti.[^3]

Namaz je, također, jedini ibadet koga Allah nije propisao ovome
ummetu preko Džibrila, a.s., nego je Sebi uzdigao Svoga Poslanika,
sallallahu alejhi ve sellem, te mu iznad sedam nebesa, gdje nijedno
stvorenje nikada nije dospjelo, propisao namaz.[^4] Zato, ko porekne
obavezu namaza, smatra se otpadnikom od vjere, po konsenzusu
učenjaka ehlussunetski pravnih usmjerenja.[^5]

Na vrijednost namaza upućuje i to što je spomenut u Uzvišenom
Kur'anu više od devedeset puta u raznim kontekstima. Uzvišeni Allah
kaže: **“Pomozite sebi strpljenjem i obavljanjem namaza, a to je,
uistinu, teško osim poslušnima.”** (Prijevod značenja El-Bekare, 45.)

Obećavajući nagradu onima koji ustraju u obavljanju namaza,
Uzvišeni Allah je rekao: **“…i koji namaze svoje redovno obavljaju, oni
su dostojni nasljednici, koji će najviše stepene Dženneta naslijediti,
oni će u njemu vječno boraviti.”** (Prijevod značenja El-Muminun, 9-
11.)

U jednoj predaji Poslanik, sallallahu alejhi ve sellem, kaže: _“Obraduj
one koji idu noću [^6] u džamije potpunim svjetlom na Sudnjem danu.”_ [^7] U
drugom hadisu Poslanik, sallallahu alejhi ve sellem, obavještava nas da
će namaz biti svjetlo vjernika na Sudnjem danu.[^8] Uzvišeni Allah ne
dozvoljava da izostave namaz ni putnik, ni bolesnik, ni mudžahid, ni
stara iznemogla osoba - svi su dužni obavljati namaz u njegovo vrijeme,[^9]
dok se bilo koji drugi ibadet može zbog šerijatski opravdanog razloga u
potpunosti izostaviti ili naknadno obaviti. Šejhul-islam Ibn-Tejmijje
kaže: “Islamski učenjaci su složni da je namaz kategoričnija obaveza od
hadždža. Hadždž mora obaviti jednom u životu onaj ko je u mogućnosti,
dok obaveza namaza pada na svakog punoljetnog i pametnog muslimana,
osim žene u mjesečnom ciklusu i nakon porođaja (nifas). Nema razlike
izmeñu zdravog i bolesnog, sigurnog i onoga koji je u strahu, bogatog i
siromašnog, muškarca i žene.”[^10] Imam Ševkani tvrdi: “Namaz je
kategoričnija osnova islama od zekata.”[^11]

Uzvišeni Allah najbolje zna mudrost onoga što propiše, ali se iz
ovoga može razumjeti da pet dnevnih namazâ predstavlja najjaču vezu
izmeñu Allaha i Njegovih robova, te da su ovi namazi, u prvom redu,
duhovni, a potom i tjelesni odgoj za vjernike. Ostavljati ovaj časni ibadet,
ili ga zapuštati, znači sebe gurati vlastitim rukama u zabludu i propast.

Uzvišeni Allah o ovakvima kaže: **“A njih (prave vjernike)
zamijeniše zli potomci, koji namaz ostaviše, i za požudama pođoše,
oni će sigurno ružnu završnicu imati.”** (Prijevod značenja Merjem, 59.)

Allah je, također, kazao: **“Teško se onima koji, kad namaze
obavljaju, ne obavljaju ih kako treba, već se samo pretvaraju.”**
(Prijevod značenja El-Ma’un, 4-6.)

Uzvišeni Stvoritelj, govoreći o ovim nesretnicima, kaže: **“Šta vas je
u Džehennem dovelo?, reći će: ‘Nismo obavljali namaz…’”** (Prijevod
značenja El-Muddessir, 42-43.)

Prenosi se da je Poslanik, sallallahu alejhi ve sellem, sanjao jednog
čovjeka koji leži na leđima, a drugi stoji iznad njega sa velikim kamenom
u ruci i udara ga njime po glavi dok je ne prepolovi na dva dijela. Zatim
se njegova glava vraća u prvobitni oblik, te ga ovaj ponovo udara na isti
način. Nakon toga je Poslaniku, sallallahu alejhi ve sellem, objašnjeno da
se radi o čovjeku koji je odbijao Kur’an i koji je spavao u vrijeme
namazâ, ne obavljajući ih u njihovim propisanim vremenima.[^12] Abdullah
b. Amr prenosi da je Poslanik, sallallahu alejhi ve sellem, rekao: _"Onaj
ko sretne Allaha bez namaza biće u društvu Karuna, Faraona, Hamana i
Ubeja b. Halefa."_ [^13] Oni su, bez sumnje, najgora stvorenja koja je Allah
stvorio. Nakon što je citirao ovaj hadis šejhul-islam Ibn-Kajjim je rekao:
"Čovjeka od namaza odvraća jedna od četiri stvari: njegov imetak,
njegova vlast, njegov položaj ili njegova trgovina. Koga imetak odvrati
od namaza biće u društvu Karuna. Koga od namaza odvrati njegova vlast
biće u društvu Faraona. Koga od namaza odvrati položaj biće sa
Hamanom i koga od namaza odvrati njegova trgovina biće u društvu sa
Ubejjom b. Halefom."[^14]

Upozoravajući na opasnost ostavljanja namaza, Poslanik, sallallahu
alejhi ve sellem, je rekao: _“Paravan koji odvaja vjerovanje od nevjerstva
je obavljanje namaza.”_ [^15] Poslanik, sallallahu alejhi ve sellem, takoñer je
kazao: _“Ugovor izmeñu nas i njih (tj. licemjera) je namaz; ko ga ostavi počinio je nevjerstvo.”_ [^16] Burejde b. el-Husajn prenosi da je Allahov
Poslanik, sallallahu alejhi ve sellem, rekao: _“Ko (namjerno) ostavi
ikindiju-namaz, njegova djela su poništena.”_ [^17] Ako slijedi ovakva kazna
za onoga koji ostavi samo ikindiju-namaz, šta je sa onim koji nikako ne
klanja, kakva su njegova djela?! Enes b. Malik kaže: “Allahov Poslanik,
sallallahu alejhi ve sellem, kada bi izišao u vojni pohod čekao bi zoru.
Ako bi čuo sabahski ezan vratio bi se, u protivnim bi se borio protiv
njih.” [^18] Poznati tabi‘in Abdullah b. Šekik el-Ukajli [^19] kaže da ashabi
Allahova Poslanika, sallallahu alejhi ve sellem, ostavljanje nijednog djela
nisu smatrali nevjerstvom, osim ostavljanje namaza. [^20] Hasan el-Basri je
kazao: "Do mene je doprla vijest da su ashabi Allahovog Poslanika,
sallallahu alejhi ve sellem, govorili: 'Izmeñu muslimana i počinjenog
širka i nevjerstva jeste ostavljanje namaza bez opravdanog razloga.'"[^21]
Abdullah b. Mesud je kazao: "Ko ostavi namaz, taj nema vjere." [^22] U
drugoj verziji od Ibn-Mesuda stoji: "Nevjerstvo je ostaviti namaz."[^23]

Ebu-Derda je rekao: "Nema imana onaj ko ne klanja."[^24] Ibn-Abbas je
kazao: "Ko ostavi namaz a u mogućnosti je obaviti ga, srest će Allaha a
Allah srdit na njega."[^25] Prenosi se da je Omer b. el-Hattab na samrtnim
mukama nakon što je izboden nožem, pozvan da klanja sabah-namaz, pa
je rekao: “Da, nema udjela u islamu ko napusti namaz,” pa je klanjao dok
krv je curila iz njegovih rana.[^26] U drugoj predaji stoji da je Omer b. el-
Hattab poslao pismo svojim namjesnicima u kome je stajalo: "Za mene je
najvažnija stvar namaz. Ko ga bude redovno obavljao sačuvao je svoju
vjeru. Ko ga bude zanemario zanemario je sve ostalo."[^27] Ebu-Bekr je na
smrtnoj postelji pozvao Omera, i izmeñu ostalog, oporučio mu da pazi na
namaz.[^28]

Imam Ibn-Hazm je rekao: "Nakon širka nema većeg grijeha od
ostavljanja namaza dok ne proñe njegovo vrijeme."[^29] Šejhul-islam Ibn-
Tejmijje je rekao: “Onaj ko ostavi namaz gori je od kradljivca, bludnika i
onoga koji konzumira alkohol i drogu.”[^30] Na drugom mjestu šejhul-islam
kaže: “Ko ne klanja dnevni namaz[^31] do zalaska sunca bilo zbog
zauzetosti na radnom mjestu, lova ili hizmeta učitelju i odbije se za to
pokajati, ubija se po mišljenju većine islamskih učenjaka.”[^32] Imam
Zehebi kaže: “Ko klanja namaz poslije njegovog vremena počinio je
veliki grijeh. Ko ga uopće ne klanja on je kao kradljivac i bludničar. Ko
ostavi namaz u potpunosti, on je najveća propalica, nesretnik i
zločinac.”[^33] Imam Ahmed b. Hanbel je rekao: “Ko kaže: ‘neću klanjati’
on je nevjernik.”[^34] Imam Ishak b. Rahevej zapaža: “Islamski učenjaci od vremena Poslanika, sallallahu alejhi ve sellem, do današnjih dana
smatraju da onaj ko ostavi namaz namjerno, bez opravdanja, i odbije
naklanjati ga, tretira se nevjernikom.”[^35]

Prvo za šta će čovjek polagati račun je namaz; ako proñe taj ispit
uspio je, a ako mu namaz ne bude ispravan, upropašten je.[^36] Allahov
Poslanik, sallallahu alejhi ve sellem, na samrtnim mukama je savjetovao
svoje ashabe, rekavši im: _“Namaz, namaz,”_ [^37] tj. čuvajte dobro svoje
namaze, jer šta je muslimanu preostalo od vjere ako ostavi namaz.
Poslanik, sallallahu alejhi ve sellem, je rekao: _“Niti islama će se otkidati,
jedna po jedna. Kada se god koja otkine ljudi će se hvatati za sljedeću.
Prvo što će se izgubiti od islama je islamska vlast, a zadnje što će ostati
od vjere je namaz.”_ [^38] U drugoj predaji se navodi da je Vjerovjesnik,
sallallahu alejhi ve sellem, rekao: _“Prvo što će nestati meñu ljudima je
povjerenje (emanet), a zadnje što će ostati od vjere je namaz.”_ [^39]

Navedeni ajeti i hadisi jasno ukazuju na vrijednost namaza s jedne, te
opasnost ostavljanja ovoga ibadeta, s druge strane. Musliman ne može
ustrajati na pravom putu bez namaza.

Nareñujući svome Poslaniku, sallallahu alejhi ve sellem, Uzvišeni
Allah je rekao: **“Dostavljaj ono što ti se objavljuje i obavljaj namaz,
zaista namaz odvraća od razvrata i svega što je ružno.”** (Prijevod
značenja El-Ankebut, 45.) Obećavajući uspjeh onima koji ustrajavaju u
namazu, Uzvišeni je rekao: **“Uspjeli su vjernici, oni koji namaze svoje
skrušeno obavljaju.”** (Prijevod značenja El-Muminun, 1-2.) U drugom
ajetu Allah je rekao: **“Uspio je onaj ko se očisti, koji svoga Gospodara
spomene i namaz obavi.”** (Prijevod značenja El-Eala, 14-15.)
Obraćajući se vjernicima, Uzvišeni Allah kaže: **“Vaši zaštitnici su samo
Allah i Poslanik Njegov i vjernici koji redovno namaz obavljaju,
zekat daju i ruku čine.”** (Prijevod značenja El-Maide, 55.)

Brojni su hadisi Poslanika, sallallahu alejhi ve sellem, koji ukazuju
na vrijednost namaza, a mi ćemo spomenuti samo neke od njih. Allahov
Poslanik, sallallahu alejhi ve sellem, je kazao: _“Allah je propisao pet
namazâ. Ko se bude propisno abdestio, klanjao u odreñenim namaskim
vremenima, upotpunjavao rukue i bude skrušen u namazu Allah se
obavezao da će mu oprostiti. Ko ne bude tako činio nema obećanja kod
Allaha - ako bude htio oprostiće mu ili će ga kazniti.”_ [^40]

Ibn-Mesud je pitao Poslanika, sallallahu alejhi ve sellem, koje djelo
je najbolje da se učini, a Poslanik, sallallahu alejhi ve sellem, mu je
odgovorio: _“Namaz u njegovo vrijeme.”_ Ibn-Mesud je potom upitao: “Šta
je poslije toga?” _“Dobročinstvo prema roditeljima,”_ odgovorio je
Poslanik, sallallahu alejhi ve sellem. Ibn-Mesud ponovo upita: “Šta je
poslije toga?” Poslanik, sallallahu alejhi ve sellem, mu reče: _“Borba na
Allahovom putu.”_ [^41]

Ebu-Hurejre prenosi da je Poslanik, sallallahu alejhi ve sellem, rekao
svojim ashabima: _“Šta mislite kada bi nekome ispred njegovih vrata tekla rijeka, i on se u njoj kupao pet puta dnevno, da li bi na njemu bilo imalo
prljavštine?”_ Ashabi su rekli: _“Ne, ne bi ostalo na njemu ništa.”_
Vjerovjesnik, sallallahu alejhi ve sellem, na to je rekao: _“Tako je i sa pet
dnevnih namazâ, Allah njima sapire grijehe Svojih robova.”_ [^42]

Takoñer se prenosi da je jedan čovjek došao Poslaniku, sallallahu
alejhi ve sellem, i rekao: “O Allahov Poslaniče, počinio sam djelo koje
nalaže izvršenje šerijatske kazne, pa kazni me!” Poslanik, sallallahu
alejhi ve sellem, nije mu ništa odgovorio. Neposredno nakon toga
proučen je ikamet i čovjek je klanjao, pristajući za Poslanikom, sallallahu
alejhi ve sellem. Nakon završenog namaza ovaj čovjek je ponovo
podsjetio Poslanika, sallallahu alejhi ve sellem, na učinjeno djelo, te da
izvrši šerijatski odgovarajuću kaznu nad njim. Poslanik, sallallahu alejhi
ve sellem, ga je upitao: _“Zar nisi klanjao sa nama namaz?”_ Odgovorio
je: “Jesam,” a Poslanik, sallallahu alejhi ve sellem, mu kaza: _“Allah ti je
oprostio ono što si počinio”_ [^43] Allahov Poslanik, sallallahu alejhi ve
sellem, takoñer je kazao: _“Pet dnevnih namazâ i džuma do džume brišu
sve što je manje od velikih grijeha.”_ [^44]

Ebu-Hurejre kaže: "Dva su čovjeka u vrijeme Allahovog Poslanika,
sallallahu alejhi ve sellem, zajedno primila islam. Jedan od njih je
poginuo na Allahovom putu, a drugi je živio nakon njega godinu dana.
Talha b. Ubejdullah jedne noći je sanjao da je onaj drugi ušao u Džennet
prije šehida. Kada je osvanulo došao je kod Poslanika, sallallahu alejhi
ve sellem, i ispričao mu san. Allahov Poslanik, sallallahu alejhi ve
sellem, reče: _'Zar nije postio nakon smrti šehida jedan ramazan i klanjao
šest hiljada i toliko i toliko rekata.'"_[^45] Ibn-Madže i Ibn-Hibban ovoj verziji hadisa dodaju: _"... izmeñu njih dvojice je kao izmeñu nebesa i
zemlje."_ [^46]

Molim Allaha da nas učvrsti u obavljanju namaza, najčasnijeg
ibadeta, da nas pouči našoj vjeri, učini borcima na Njegovom putu, našim
imecima i životima, da nam završnica bude šehadet, a na Sudnjem danu
da nas proživi sa vjerovjesnicima, iskrenima, šehidima i dobrima, a oni
su, zaista, divno društvo! Amin, ja Rabbel-alemin!

**Autor**

25.sefer 1420.god. po H.

9. juni 1999. god.
   Amman - Jordan

# Nekoliko napomena u pogledu samog djela

Pišući ovo skromno djelo, moleći Uzvišenog Allaha da se muslimani
okoriste njime, kroz opis namaza Poslanika, sallallahu alejhi ve sellem, u
svjetlu Kur'ana i vjerodostojnog Sunneta, koristio sam naredne metode:

**Prvo:** Polazio sam sa iznošenjem kur’anskih, a potom hadiskih
šerijatsko-pravnih dokaza, spominjući stepen vjerodostojnosti svakog
hadisa, govora ashaba ili tabi‘ina, upozoravajući na neke neispravne
predaje koje su raširene meñu svijetom. Imam Zehebi je rekao: "Nema
nikakve koristi od predaja gdje su izmješani ispravni i slabi hadisi!"[^47]

**Drugo:** Posebna pažnja posvećena je konsenzusu islamskih učenjaka,
jer je on, takoñer, verifikovani i legitimni vjerski izvor kod učenjaka
ehlus-sunnetskih pravnih usmjerenja. Imam Šafija smatra da je stvarni
konsenzus jači od pojedinačnih (ahad) hadisa (tj. mimo mutevatir
predaja).[^48] Na ovaj smisao ukazao je i šejhul-islam Ibn-Tejmijje.[^49]

**Treće:** Sve navedene dokaze, bilo iz Kur'ana ili Sunneta, uzimao sam
sa izvora, iz originalnih zbirki i djela, osim u iznimnim situacijama gdje
nije postojala mogućnost korištenja originala, što je označeno izrazom
“uzeto iz” ili “preuzeto iz”, navodeći potom dotično djelo ili ukazivanjem
da se radi o prenošenju iz drugog djela.

**Četvrto:** Koristio sam ponekad više različitih izdanja jednog te istog
djela ovisno o potrebi, kao što su: “El-musned” imama Ahmeda, “Eldžamia”
imama Tirmizije, “Es-sunen” imama Ebu-Davuda, “Fethul-bari”
hafiza Askalanija, “El-mugni” imama Ibn-Kudame i neka druga djela.

**Peto:** Kod izričito spornih pitanja meñu islamskim pravnicima,
osjećajući neophodnim, iznosio sam dokaze i jedne i druge ili više strana,
potom sam komentirao slabije dokaze, a u slučaju, kad je bilo moguće i
što je najpreče, vršio sam pomirenje (tevfik) stavova, pridržavajući se, pri
tome, principa i pravila koje su uslovili islamski učenjaci.

**Šesto:** Djelu nije cilj naklonjenost mišljenju jedne pravne škole, tako
da sam prevashodno, koristeći dokaze iz Kur'ana i Sunneta, odabirao
meritornije mišljenje, ovisno o stepenu ispravnosti i jačini iznesenih
argumenata.

**Sedmo:** Djelo počinje govorom o abdestu, a završava načinom zikra
poslije namaza, jer su oboje usko vezani za namaz, s tim što je abdest
uvjet namaza.

**Osmo:** Da bi ovo skromno djelo u ovoj verziji ugledalo svjetlo dana,
koristio sam više od četiri stotine izvora. Sljedeća djela zaslužuju da se
istaknu: “El-evsat” (Ibn-Munzir) “El-medžmua” (Nevevi), “Et-talhisulhabir”
i “Fethul-bari” (Askalani), “Medžmu‘ul-fetava” (Ibn-Tejmijje),
“Zadul-mead” (Ibn-Kajjim) “Nejlul-evtar” (Ševkani), “Tuhfetul-ahvezi”
(Mubarekfuri). Od savremenih djela izmeñu ostalih korištena su: “Sifetu
vuduin-Nebijj”, kratka studija od šejha Fehda b. Abdur-Rahmana
Šuvejjiba, “Sifetu salatin-Nebijj”, od šejha Muhammeda b. Nuha
Albanija, “Eš-šerhul-mumtia” od šejha Muhammeda b. Saliha Usejmina,
“Es-salatul-mesrukah”, od šejha Merzuka b. Alija Ibrahima, “Miskulhitam”,
od šejha Ahmeda b. Seida Enbalija, “Siradžul-muttekin fi sifetissalati
hatemil-murselin”, od šejha Ebu-Abdur-Rahmana Eserija.

**Deveto:** Iz želje da se jasno predstave izvori navedenih dokaza, što je
obavezno u naučnom radu, ponekad su fusnote po svome sadržaju
približne glavnom dijelu teksta. U njima se nalaze hadisi Poslanika,
sallallahu alejhi ve sellem, i riječi učenjaka prvih i potonjih generacija,
kao i kratka objašnjenja glavnine teksta. Smatramo da će čitaoci ovog
djela naići na razumijevanje i da im čitanje fusnota neće predstavljati
poteškoće.

**Deseto:** Spomenute dove su napisane na izvornom arapskom tekstu,
potom prijevod na bosanski jezik i na kraju transkripcija arapskog teksta.
Hadisi koji se tiču same forme namaza pisani su samo u prijevodu na
bosanskom jeziku.

**Jedanaesto:** Ukratko sam obradio pitanje pregrade (sutre) za namaz,
jer je primjetno da ovaj sunnet zapostavlja velik broj klanjača, dok su
ashabi pridavali veliku pažnju ovom propisu, što ćemo detaljno pojasniti,
inša Allah.

**Dvanaesto:** Želim, takoñer, naglasiti da je vrijeme nepogrešivih
zapečaćeno smrću Poslanika, sallallahu alejhi ve sellem. Zato eventualne
greške u ovome djelu, bilo naučne ili štamparske prirode, dokaz su
ljudske nesavršenosti, a islam je čist od svega toga.

[^1]: Ovo je prijevod značenja tzv. “Hutbetul-hadže” kojom je Poslanik, sallallahu alejhi ve sellem, počinjao svoj govor, obraćajući se ashabima na hutbama i u drugim prilikama. Vidjeti: Medžmu'ul-fetava, 18/163, od Ibn-Tejmijje i Hašijetus-Sindi na Sunenun-Nesai, 6/89. Hadis bilježe Muslim, 6/127-131, Nesai, 1/452-453/1403, Ebu-Davud, 2/103-104/1089, Tirmizi, 4/178/1105, Ibn-Madže, 2/131-132/1547-1548, Ibn-Džarud, 3/20-21/679, Ahmed, 1/432/4115, Abdur-Rezzak, 6/187-188/10449, Taberani, 8/363-364/8147, Hakim, 2/182-183, Bejheki, 3/303-304/5800-5804 i 7/235-237/13826-13831, Tajalisi, 45/338, Kurtubi u El-bida, str. 62/56.
[^2]: Ahmed, 7/349-350/22366, Tirmizi, 3/328-329/2110, Abdur-Rezzak, 11/193-194/20302. Imam Tirmizi i šejh Albani ovaj hadis su ocijenili vjerodostojnim. Imam Hejsemi ga smatra dobrim. Vidjeti: Medžmeuz-zevaid, 2/21.
[^3]: Ibn-Madže, 1/105/278, Ahmed, 5/276-277/22737, Bejheki, 1/670/2150, Taberani, 2/98/1444 i u Es-sagiru, 2/88, Hakim, 1/221/449. Imam Hakim i Zehebi kažu da ovaj hadis ispunjava Buharijine i Muslimove kriterije. Hafiz Munziri i šejh Albani, također, smatraju ga vjerodostojnim. Vidjeti: Sahihut-tergib, 1/86 i Irvaul-galil, 2/136.
[^4]: Hadis o propisivanju namaza tokom noći El-Isra bilježe: Buhari, str. 90-91/349, Muslim, 2/170-174/162, Tirmizi, 1/552-553/213 i Ahmed, 4/415/12669.
[^5]: Vidjeti: El-havil-kebir, 2/525, Et-temhid, 14/126, El-muhalla, 2/228, Mukaddimatu Ibni-Rušd, str. 52, El-mugni, 2/297, El-medžmua, 3/16, Medžmu‘ul-fetava, 22/28, El-kavaninul-fikhijje, str. 40, El-furua, 1/255, Nejlul-evtar, 1/361.
[^6]: Na jaciju i sabah-namaz.
[^7]: Ebu-Davud, 1/167-168/561, Tirmizi, 2/13/223. Šejh Albani je ovu predaju, zbog mnoštva puteva, ocijenio vjerodostojnom. Hafiz Munziri tvrdi da su njeni prenosioci pouzdani. Vidjeti: Tuhfetul-ahvezi, 2/13.
[^8]: Muslim, 3/80-81/223.
[^9]: Izuzetak su žene u vrijeme mjesečnog ciklusa i nakon porođaja.
[^10]: Vidjeti: Medžmu‘ul-fetava, 18/341.
[^11]: Vidjeti: Es-sejlul-džerrar, 1/292.
[^12]: Buhari, str. 1488-1489/ 7047 i drugi.
[^13]: Ahmed, 6/150/6576, Darimi 2/240/2721, Ibn-Hibban, 1/132/254 (El-mevarid), Ibn-Nasr u Kadrus-salah, 1/133/58, Adžurri u Eš-šeriah, 2/651-652/275, Ibn-Šahin u Et-tergibu, str. 119/59. Imam Hejsemi, nakon što je ovu predaju pripisao Taberaniju u El-kebiru i El-evsatu, 2/21, kaže: “Prenosioci Ahmedove predaje su pouzdani.” Imam Ibn-Abdul-Hadi i šejh Ahmed Šakir ovu predaju su ocijenili vjerodostojnom. Vidjeti: Tenkihut-tahkik, 2/117 i Šakirove opaske na El-musned, 6/150. Dobrom je smatraju hafiz Munziri, Ibn-Hadžer Hejtemi i šejh Albani. Vidjeti: Ez-zevadžir, 1/287, Miškatul-mesabih, 1/183 i Es-semerul-mustetab, 1/53.
[^14]: Vidjeti: Hukmu tarikis-salah, str. 31, od Ibn-Kajjima i Ez-zevadžir, 1/287.
[^15]: Muslim, 2/59/82, Nesai, 1/156/463, Tirmizi, 7/352/2620, Ebu-Davud, str. 1067/4678, Ibn-Madže, 1/319/890, Darekutni, 2/41/1735, Darimi, 1/197/1233, Ibn-Nasr u Kadrus-salah, 2/880/899, Adžurri u Eš-šeriah, 2/644-655/265.
[^16]: Nesai, 1/156/462, Tirmizi, 7/353/2621, Ibn-Madže, 1/319/891, Ahmed, 5/346/22833, Darekutni, 2/40/1733, Abdullah b. Ahmed u Es-Sunne, 1/358/769, Ibn-Nasr u Kadrus-salah, 2/877/894, Ibn-Mende u El-iman, 1/383/317-318, Lalekai u Šerhu usulil-iatikad, 4/902/1520, Ibn-Abdul-Berr u Et-temhidu, 4/230, Hakim, 1/48/11. Imam Tirmizi, Nesai, Lalekai, Hakim, Zehebi, Iraki, Menavi, Adžluni i Albani ovaj hadis smatraju vjerodostojnim. Vidjeti: Meseletut-tekfir, 1/67, Nejlul-evtar, 1/363, Kešful-hafa, 1/348 i Sahihut-tergib, 1/366.
[^17]: Buhari, str. 130/553, Ahmed, 16/509/22941 i Ibn-Abdul-Berr 14/124.
[^18]: Buhari, str. 621/2943 i Muslim, 4/71/382.
[^19]: Vidjeti: Zikru esmait-tabi‘in, 2/134, od imama Darekutnija.
[^20]: Tirmizi, 7/354/2622, Ibn-Ebi-Šejbe, 6/172/30437 i Hakim, 1/48/12. Imam Nevevi, Zehebi i šejh Albani ovu predaju smatraju ispravnom. Vidjeti: El-medžmua, 3/16, Hulasatul-ahkam, 1/245 i Es-semerul-mustetab, 1/52. Ova predaja ima potporu u verziji Džabira b. Abdullaha koju bilježi Ibn-Nasr u Es-salah, 2/904/947, Lalekai u Šerhu usulil-iatikad, 4/909-910/1537, Ibn-Bettah u El-ibane, 1/273-274/876 i Ibn-Džad u El-musnedu, str. 385/2634, sa dobrim lancem prenosilaca.
[^21]: Ibn-Bettah u El-ibane, 1/273-274/877, sa ispravnim lancem prenosilaca. Vidjeti: Hukmu tarikis-salah, str. 112 od Ebu-Abdullaha Nuamanija Eserija.
[^22]: Ibn-Nasr u Kadrus-salah, 2/898/935, Abdullah b. Ahmed u Es-sunne, 1/359/772 i Taberani u El-kebiru, 9/191/8941-8942. Šejh Albani je ovu predaju ocijenio dobrom. Vidjeti: Sahihut-tergib, 1/370 i Es-silsiletud-daife, 1/382. Slično ovome prenosi Ibn-Ebi-Šejbe, 5/95/24052, od Abdullaha b. Amra b. el-Asa.
[^23]: Adžurri u Eš-šeriah, 1/291/292, sa dobrim lancem prenosilaca.
[^24]: Lalekai u Šerhu usulil-iatikad, 4/908/1536 i Ibn-Nasr u Kadrus-salah, 2/903/945. Šejh Albani je ovu predaju ocijenio vjerodostojnom. Vidjeti: Sahihut-tergib, 1/370.
[^25]: Lalekai u Šerhu usulil-iatikad, 4/909/1535.
[^26]: Malik u El-muvetta, 1/146-147/81, Ibn-Sad u Et-tabekat, 1/350-351, Abdur-Rezzak, 1/150-151/578-581 i 3/125/5010, Ibn-Ebi-Šejbe, 6/164/30352, Ahmed u Ez-zuhdu, str. 182/654, Ibn-Nasr u Kadrus-salah, 2/893/924, Darekutni, 2/40/1732, Adžurri u Eš-šeriah, 1/292-293/294-295, sa ispravnim lancem prenosilaca.
[^27]: Malik, 1/61-62/5, Abdur-Rezzak, 1/536-537/2038 i Tahavi u Šerhul-meani, 1/193.
[^28]: Ibn-Ebi-Šejbe, 7/434-435/37045. Vidjeti: Medžmu‘ul-fetava, 22/26.
[^29]: Vidjeti: El-kebair, str. 37, od imama Zehebija.
[^30]: Vidjeti: Medžmu‘ul-fetava, 22/34, od šejhul-islama Ibn-Tejmijje.
[^31]: Ikindiju-namaz, ili podne i ikindiju za putnika.
[^32]: Vidjeti: Medžmu‘ul-fetava, 22/23.
[^33]: Vidjeti: El-kebair, str. 39, od imama Zehebija.
[^34]: Adžurri u Eš-šeriah, 1/293/296, sa ispravnim lancem prenosilaca.
[^35]: Vidjeti: Et-temhid, 4/225-226.
[^36]: Tirmizi, 2/401-402/413, ocijenio ga je dobrim. Šejh Albani ga smatra vjerodostojnim. Vidjeti: Sahihul-džamia, 1/503/2573. Hadis u ovome značenju vjerodostojnim je ocijenio hafiz Askalani. Vidjeti: Tuhfetul-ahvezi, 2/402. Ovaj hadis u njegovom smislu bilježe: Makdisi u El-muhtare, 7/144-145/2078, Taberani u El-evsatu, 2/240/1859 i Ahmed, 8/14-15/7889. Šejh Ahmed Šakir ovu verziju smatra vjerodostojnom.
[^37]: Ahmed, 19/209/12169, Ibn-Hibban, 14/570-571/6605, Ebu-Jala, 5/309-310/2933, Tahavi u Šerhul-muškil, 8/226-227/3203, Bejheki u Ed-delail, 7/205, Abdu b. Humejd u El-musnedu, str. 445/1542, Ibn-Nasr u Kadrus-salah, 1/332/324. Imam Busiri u Misabihuz-zudžadže, 2/55, kaže: “Lanac prenosilaca ove predaje ispunjava kriterije Buharije i Muslima.” Šejh Albani je ovu predaju ocijenio vjerodostojnom. Vidjeti: Sahihul-džamia, 2/719/3873.
[^38]: Ibn-Hibban, 15/111/6715, Ahmed, 5/251/22214, Taberani, 8/116/7486, Hakim, 4/104/7022. Imam Hakim i šejh Albani ovaj hadis smatraju ispravnim. Vidjeti: Sahihul-džamia, 2/905/5075 i Sahihu mevaridiz-zaman, 1/176. Hafiz Hejsemi u El-medžmea, 7/281, kaže: “Ovaj hadis bilježi Ahmed i Taberani u El-kebiru, a prenosioci predaje su pouzdani.
[^39]: Ovu predaju bilježi Hakîm Tirmizi u Nevadirul-usulu, sa dobrim lancem prenosilaca. Vidjeti: El-mugni, 2/299, Kenzul-ummal, 3/61/5495, Sahihul-džamia, 1/503/2575 i Kešful-hafa, 1/253.
[^40]: Ebu-Davud, str. 107/425 i ovo je njegova verzija, Nesai, 1/155/460, Ibn-Madže, 1/418-419/1158, Ahmed, 5/319/22772, Malik, 1/383-385/267, Ibn-Hibban, 5/21/1731, Abdur-Rezzak, 3/5-6/4575, Ibn-Ebi-Šejbe, 7/308-309/36348, Ibn-Ebi-Asim u svom Sunenu, 2/665/1001, Begavi u Šerhus-sunne, 4/105/978. Imam Nevevi u El-medžmua, 4/20, kaže: “Ovaj hadis je ispravan.” Imam Ibn-Abdul-Berr, Hakim, Menavi, Ibn-Hibban su ga, također, ocijenili vjerodostojnim. Vidjeti: Et-temhid, 23/288, Et-telhisul-habir, 2/718, Hulasatu bedril-munir, 1/283, Zerkanijev komentar na El-muvettu, 1/385, Es-silsiletus-sahiha, 2/497, Sahihul-džamia, 1/616/3242, Es-semerul-mustetab, 1/53 i El-miškah, 1/180/570.
[^41]: Buhari, str. 1283/5970 i Muslim, 2/62/85.
[^42]: Buhari, str. 126/528 i Muslim, 2/139-140/667.
[^43]: Buhari, str. 1440-1441/6823, Muslim, 17/71/2764. Ovaj hadis ne može koristiti kao dokaz o dozvoli neizvršavanja šerijatskih kazni nad onima koji to zaslužuju iako su klanjali. Zbog objašnjenja vidjeti: El-minhadž, 17/71, od imama Nevevija, Fethul-Bari, 12/137-138, Nejlul-evtar, 7/121 i Avnul-mabud, 12/30-31.
[^44]: Muslim, 3/95/233, Tirmizi, 1/554/214, Ahmed, 16-/196-197/10285, Ibn-Huzejme, 3/158/1814, Ebu-Avvane, 2/20, Ibn-Hibban, 5/20-25/1733, Bejheki, 10/315/20758, i Ebu-Jala, 11/371-372/6486.
[^45]: Ahmed, 2/333/8380 i Ebu-Jala, 1/281/644. Hafiz Munziri i imam Hejsemi ovu predaju smatraju dobrom. Vidjeti: Sahihut-tergib, 3/313 i Medžmeuz-zevaid, 10/204. Šejh Albani ju je svrstao među vjerodostojna predanja. Vidjeti: Es-silsiletus-sahiha, 6/176/2591.
[^46]: Ibn-Madže, 2/1293-1294/3925 i Ibn-Hibban, 7/248-249/2982. Šejh Albani je ovu verziju hadisa, također, ocijenio vjerodostojnom. Vidjeti: Sahihu Suneni Ibni-Madže, 3/284 i Sahihut-tergib, 3/314. Vidjeti, također: Sahihul-metdžerir-rabih, str. 43.
[^47]: Vidjeti: Bejanu zegalil-ilmi vet-taleb, str. 6, od imama Zehebija.
[^48]: Vidjeti: Adabuš-Šafi‘i, str. 232, od Ibn-Ebi-Hatima, El-kifaje fi ilmir-rivaje, str. 437, Menakibuš-Šafi‘i, 2/30, od imam Bejhekija, Sijeru ealamin-nubela, 10/20.
[^49]: Vidjeti: Medžmu‘ul-fetava, 7/29, od Ibn-Tejmijje.
