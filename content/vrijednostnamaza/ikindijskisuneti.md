---
title: 'Ikindijski sunnet'
order: 7
---

# Ikindijski sunnet

U vjerodostojnim predajama navodi se da se mogu klanjati dva ili četiri rekata prije ikindijskog farza, dok se 
nakon njega ne klanjaju dobrovoljni namazi sve dok 
Sunce ne zađe i to je period u kojem je zabranjeno klanjati 
opću nafilu.  

Spomenute nafile od dva ili četiri rekata prije ikindijskog farza 
ne potpadaju pod potvrđene sunnete iz grupe dvanaest rekata.  

Ako se klanjaju dva rekata prije ikindijskog farza, to se može 
učiniti s nijetom pozdrava džamiji (tehijjetul-mesdžid) ili s 
općim nijetom klanjanja dva rekata koji se klanjaju između 
svakog ezana i ikameta.  

Ibn Omer, radijallahu anhu, prenosi da je Vjerovjesnik, sallallahu alejhi ve sellem, rekao: „Allah se smilovao osobi koja prije 
ikindijskog farza klanja četiri rekata.“[^1]  

[^1]: Hadis bilježe Ebu Davud, br. 1.271, i Tirmizi, br. 430, koji kaže da je hasen. Šejh Albani 
smatrao ga je dobrim (hasen). Pogledati: Sahih Ebu Davud (El-Umm), 5/13, br. 1.154.
