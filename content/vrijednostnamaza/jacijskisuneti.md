---
title: 'Jacijski sunnet prije i nakon farza'
order: 8
---

# Jacijski sunnet prije i nakon farza  

Prije jacijskog farza, kao što je preneseno u vjerodostojnim predajama, mogu se klanjati dva rekata dobrovoljnog namaza zbog općenitosti hadisa koji govore o tome 
da se između svakog ezana i ikameta mogu klanjati dva rekata, koji ne spadaju u dvanaest rekata potvrđenih sunneta, i dva 
rekata nakon jacijskog farza, koji spadaju u potvrđene sunnete.  

Ako je osoba raspoložena i ima vremena, prije jacijskog farza 
može klanjati i više od dva rekata, jer je to vrijeme u kojem je 
dozvoljeno klanjati dobrovoljni namaz.  

Ibn Omer, radijallahu anhu, kaže: „Klanjao sam s Allahovim 
Poslanikom, sallallahu alejhi ve sellem, dva rekata prije i dva 
nakon podnevnog farz-namaza, dva nakon džume, dva nakon 
akšamskog farza i dva nakon jacijskog.“[^1]  

Abdullah b. Mugaffel, radijallahu anhu, prenosi da je Allahov 
Poslanik, sallallahu alejhi ve sellem, rekao: „Između svaka dva 
ezana je namaz, između svaka dva ezana je namaz, između svaka 
dva ezana je namaz“, a treći put dodao je „za onoga ko želi“.[^2]  

Riječi Poslanika „između svaka dva ezana je namaz“ odnose se 
na opću nafilu između ezana i ikameta.

[^1]: Muttefekun alejhi: Buhari, br. 1.169, i Muslim, br. 729.
[^2]: Muttefekun alejhi: Buhari, br. 628, i Muslim, br. 838.
