---
title: 'Kako se abdestio Allahov Poslanik'
order: 5
---

Nakon ukazivanja na neke najbitnije greške vezane za abdest smatram korisnim da napišemo kako se abdestio Allahov Poslanik, sallallahu alejhi ve sellem:

1. Imati namjeru u srcu da abdestom želi postići pravnu
   čistoću kako bi mogao činiti ibadete za čiju se validnost
   uvjetuje abdest, kao što je namaz.
2. Izgovoriti Bismillu.
3. Oprati šake do zglobova.
4. Isprati nos i usta. To se čini desnom rukom. Nos se
   ispire tako što se desnom rukom donese voda do nosa,
   potom ušmrkivanjem uvuče u nos, a zatim lijevom rukom isekne i izbaci napolje. Usta se ispiru tako da se
   voda desnom rukom donese do usta, potom se promućka, pa izbaci.
5. Oprati lice, pazeći da se opere cijelo lice s prethodno
   spomenutim granicama. Uzduž, od vrha čela, početka mjesta gdje niče kosa, pa sve do dna lica, do ispod
   bradne kosti, a poprečno od jednog do drugog uha.
6. Oprati ruke, desnu potom lijevu, od vrhova prstiju sve
   do iza lakata, pazeći da se opere cio lakat.
7. Potrati mokrim rukama cijelu glavu jedanput, počevši
   od prednjeg dijela glave sve do potiljka, a potom vratiti
   ruke na mjesto odakle je i počelo potiranje. Potom će
   potrati uši (kažiprstima unutrašnji, a palčevima vanjski
   dio).
8. Oprati stopala do iza članaka, pazeći da ne ostane nešto
   što nije obuhvaćeno pranjem, kao što su pete ili prostor
   između prstiju.
9. Proučiti dovu nakon abdesta: „Ešhedu en la ilahe illallahu ve enne Muhammeden abdullahi ve resuluhu, Allahumme-dž’alni minet-tevvabine ve-dž’alni minel-mutetahhirine.“
10. Obaveza je paziti na redoslijed radnji prilikom uzimanja abdesta.
11. Ne treba praviti pauze toliko da se dio koji smo prethodno prali osuši prije nego što završimo s pranjem
    sljedećeg.
12. Svaki dio tijela najviše se može oprati po tri puta, osim
    glave, koja se potire samo jedanput.
13. U pranju ruku i nogu prednost se daje desnoj strani.
    Ako bi se prvo oprala lijeva, abdest je validan, s tim što
    je izostavljen sunnet davanja prednosti desnoj strani.
14. Pokuđeno je rasipati vodu.
