---
title: 'Rezime o vrstama tečnosti koje izlaze iz spolnog organa i pravnim propisima vezanim za njih'
order: 7
---

Rezime o vrstama tečnosti koje izlaze iz spolnog organa i
pravnim propisima vezanim za njih

#### 1. Sperma (menijj)

- Ako izađe u mlazu i sa strašću, čovjek postaje pravno
  nečist (džunup), te mu je obaveza okupati se.
- Izlazak sperme sa strašću također uzrokuje neispravnost posta, izuzev ako se ejakulacija dogodi u snu;
  tada ne kvari post, po konsenzusu učenjaka, ali je
  obavezno kupanje.
- Po ispravnom mišljenju, sperma je čista, za razliku
  od mezijja i mokraće, koji su nečisti.

#### 2. Mezijj

- Izlaskom mezijja gubi se abdest.
- Ova tečnost je nečista; zbog njenog istjecanja obaveza je oprati spolni organ zajedno s testisima, dok
  kupanje nije obavezno.
- Istjecanje mezijja ne kvari post.

#### 3. Mokraća (urin)

- Istjecanje mokraće uzrokuje gubljenje abdesta.
- Urin je nečist i obaveza je oprati odjeću ili dio tijela
  na koji dospije, ali istjecanje urina ne uzrokuje obaveznost kupanja.
