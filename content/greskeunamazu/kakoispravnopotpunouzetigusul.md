---
title: 'Kako ispravno/potpuno uzeti gusul (kako je zabilježeno da je to činio Allahov Poslanik)'
order: 9
---

#### Kako ispravno/potpuno uzeti gusul (kako je zabilježeno da je to činio Allahov Poslanik)

• Potrebno je imati nijet za uzimanje gusula, tj. da se u
srcu namjerava kupanjem očistiti od šerijatske nečistoće
(nijet je u srcu i ne treba ga izgovarati).

• Oprati šake.

• Očistiti ostatke tjelesnih tečnosti sa spolnog organa i
oko njega.

• Ponovo oprati šake.

• Uzeti abdest kao što se uzima za namaz.

• Oprati glavu.

• Oprati/skvasiti čitavo tijelo, dajući prednost desnoj
strani nad lijevom.

Napomena: Osoba koja na spomenuti način uzme gusul
nema potrebe uzimati abdest odmah nakon toga, pod uvjetom da tokom kupanja nije učinila ništa što kvari abdest,
kao što je doticanje spolnog organa, puštanje vjetra ili uriniranje.
Nakon kupanja na spomenuti način insan je pravno čist i
može klanjati bez ponovnog uzimanja abdesta.
