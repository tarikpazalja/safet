---
title: 'Pravni propisi vezani za mezijj '
order: 6
---

a) Islamski učenjaci, vezano za mezijj, imaju jednoglasan
stav da je to nečistoća, na osnovu riječi Allahovog Poslanika, sallallahu alejhi ve sellem: „Kad vidiš mezijj,
operi svoj spolni organ.“ Međutim, razilaze se u vezi s
načinom čišćenja.

b) Istjecanje mezijja kvari abdest, po jednoglasnom stavu
učenjaka, na osnovu riječi Allahovog Poslanika, sallallahu alejhi ve sellem: „Neka opere spolni organ i abdesti
se.“

c) Nije obaveza kupati se zbog istjecanja mezijja, po konsenzusu islamskih učenjaka, a na osnovu riječi Allahovog
Poslanika, sallallahu alejhi ve sellem: „Ne čini tako (ne
trebaš se kupati zbog istjecanja mezijja), nego kada vidiš mezijj, operi spolni organ i uzmi potpuni abdest za
namaz, a kad vidiš spermu, tada se trebaš okupati.“

d) Osobi koja vidi mezijj propisano je da prilikom pranja
spolnog organa opere i testise, na osnovu hadisa od Abdullaha ibn Sa’da el-Ensarija: „Pitao sam Allahovog Poslanika, sallallahu alejhi ve sellem, o tečnosti koju vidim
nakon džunupluka, pa mi je rekao: ‘To je mezijj, a svaki
energičan muškarac izbacuje mezijj. Zbog te tečnosti
operi spolni organ i testise i abdesti se kao za namaz.“[^251]

e) Ako se desi da mezijj uprlja odjeću, po mišljenju većine
islamskih učenjaka, tragove mezijja obaveza je oprati
kao što se to čini prilikom čišćenja drugih vrsta nečistoće, a po mišljenju imama Ahmeda, nije stroga obaveza
to potpuno oprati vodom, nego je dovoljno poprskati, a
na osnovu predaje Sehla ibn Hunejfa, radijallahu anhu,
u kojoj stoji: „Imao sam mnogo problema s mezijjem i
zbog toga sam se često kupao, pa sam upitao Allahovog
Poslanika, sallallahu alejhi ve sellem, o tome, a on je
rekao: ‘Dovoljan ti je abdest.’ Upitao sam: ‘Šta da učinim s odjećom na koju je kanuo mezijj?’ Odgovorio je:
‘Dovoljno ti je da uzmeš šaku vode i njome poprskaš
mjesto na odjeći koje je ukapano mezijjem.’“[^252]

f) Prema odabranom mišljenju, istjecanje mezijja ne kvari
post.



[^251]: Hadis bilježi Ebu Davud, br. 211. Šejh Albani ocijenio ga je vjerodostojnim. Pogledati: Sahih Ebu Davud, 1/376, br. 203.
[^252]: Hadis bilježi Ebu Davud, br. 210. Šejh Albani ocijenio ga je dobrim (hasen). Pogledati: Sahih Ebu Davud, 1/380, br. 205.
