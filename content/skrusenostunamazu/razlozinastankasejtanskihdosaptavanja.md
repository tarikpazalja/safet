---
title: "Razlozi nastanka šejtanskih došaptavanja
/vesvesa, kako u namazu tako i izvan njega"
order: 5 
---

Vjernik bi trebao znati koji su glavni razlozi nastajanja šejtanskih
vesvesa/došaptavanja kako bi se mogao odbraniti
od njih.  

**U nastavku ćemo spomenuti nekoliko najbitnijih razloga
zbog kojih šejtan okupira insana vesvesama/došaptavanjima,
kako u namazu tako i izvan njega:**  

a) Nedostatak šerijatskog znanja, jer je posjedovanje tog
znanja najjače oružje kojim se čovjek može braniti od
šejtanskog došaptavanja  

b) Slabost imana, jer je šejtanova mogućnost da došaptava
mnogo veća kod grešnika negoli osoba s jakim imanom  

c) Prepuštanje došaptavanju na način da se čovjek prepusti
i slijedi ono što mu šejtan došaptava  

d) Nemar spram zikrullaha / spominjanja Allaha  

e) Udaljenost od islamskih učenjaka, naučnih kružoka i
predavanja  

f ) Udaljenost od sunneta Allahovog Poslanika  

**Kako se liječiti i sačuvati došaptavanja/vesvesa**  

Islamski učenjaci od davnina su pisali o tome kako se sačuvati
šejtanovog došaptavanja/vesvesa.  

Mi ćemo ukratko spomenuti najbitnije metode, a ko želi čitati
o tome detaljno, neka se vrati na knjigu Igasetul-lehfan imama
Ibnul-Kajjima.  

a) Šerijatska naobrazba  

b) Jačanje imana putem pokornosti, obaveznih i dobrovoljnih ibadeta  

c) Što više zikrullaha, spominjanja Allaha  

d) Druženje s učenim, moralnim i čestitim osobama, te udaljavanje
od grešnika i nemoralnih osoba  

e) Čvrsto uvjerenje da je apsolutna istina ono sa čime je došao
Allahov Poslanik  

f ) Uvjerenje da šejtan ne posjeduje mogućnost zavođenja, osim
došaptavanja, zbog kojeg se ljudi nakon nekog vremena predaju
tome  

g) Zaštita od šejtanskog djelovanja putem propisanih dova, prenesenih
vjerodostojnim hadisima od Allahovog Poslanika  

h) Izbjegavati bespotreban boravak na mjestima okupljanja džina i
šejtana, kupatilima i nužnicima  

i) Kada bude siguran da je uzeo abdest ili se propisano okupao ili
obukao čistu odjeću, neće se osvrtati na šejtansko došaptavanje
da je izgubio abdest, da nije potpuno uzeo gusul ili da mu je
odjeća nečista sve dok za to ne bude imao jasan dokaz.[^1]  

<Card className="arapski">الْحَمْدُ لِلَّهِ الَّذِي بِنِعْمَتِهِ تَتِمُّ الصَّالِحَاتُ</Card>  

Hvala Allahu, Čijom se milošću i dobrotom
završavaju dobra djela.[^2]






[^1]: Pogledati: El-Hušu’u fis-sala, 184–185.
[^2]: Aiša, radijallahu anha, kaže: “Kada bi Allahov Poslanik, sallallahu alejhi ve sellem, vidio
nešto što bi ga obradovalo, rekao bi: ‘‘Elhamdulillahillezi bi ni’metihi tetimmus-salihat.’’ (Hvala Allahu,
Čijom se milošću i dobrotom završavaju dobra djela.) A kada bi vidio nešto što nije volio, rekao bi: ‘Elhamdulillahi
ala kulli hal.’ (Hvala Allahu na svim okolnostima.)” (Hadis bilježi Ibn Madže, br. 3.803.
Šejh Albani ga je ocijenio hasenom/dobrim. Pogledati: Sahih Ibn Madže, 8/303, br. 3.803)

